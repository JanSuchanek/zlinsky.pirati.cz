---
layout: post
category: CLANKY
title: 'Zlín vs. Ostrava – každý kraj startuje cestovní ruch jinak'
date: 2020-08-27
author: Zuzana Fišerová
authorId: zuzana.fiserova
image: posts/cestovanizuzka.jpg
tags: 
- zlinsky-kraj
- krajske-volby
- zuzana-fiserova
- cestovni-ruch
---
Bedlivě sleduji, jaké podpory se dostává oblasti cestovního ruchu ze strany jednotlivých krajů. Dost se liší. Zatímco Moravskoslezský kraj se rozhodl tuto oblast „nakopnout“ masivními dotacemi, Zlínský jen opatrně přešlapává. Na severu Moravy můžete od září do konce října do [60 turistických cílů zcela zdarma](https://severnimorava.travel/musite-zazit/objevuj-moravskoslezsky-kraj-zdarma/homepage{:target="_blank"}. Vstupné, které by jinak návštěvníci uhradili ze své kapsy, bude kompenzovat kraj. Celkem Moravskoslezský kraj rozdělí 30 miliónů korun. Výše příspěvků se odvodí od tržeb za stejné období  z minulého roku a tato částka bude navýšena ještě o 15 procent. 

Zlínský kraj se k takto masivní podpoře neodhodlal. Zaměřil se na pouze na „lákání“ turistů drobnými marketingovými akcemi. Věděli jste například, že po celé prázdniny mohly děti zdarma do Muzea jihovýchodní Moravy a do Krajské galerie? V rámci akce „Zlínský kraj dětem na prázdniny“. 

Nevím, jestli zrovna zlevnění vstupného do organizací spadající pod kraj, je podpora, kterou by si podnikatelé v oblasti cestovního ruchu představovali. Na druhou stranu spatřuji i slabiny i v modelu, který nyní realizují v sousedním kraji. Například jedním z podporovaných příjemců krajských financí je Stezka Valaška, na jejíž návštěvu se stojí fronty už od ukončení nouzového stavu. Během prázdnin sem mířily davy, a jsem si jistá, že v září a říjnu tomu nebude jinak. Je tedy otázka, zda podpora podobné turistické atrakce, která způsobuje „overturismus“ na Pustevnách, je to pravé ořechové. 

Nezapomeňte se vydat na výlet, kamkoliv! ;)

![Pustevny](https://zlinsky.pirati.cz/assets/img/posts/pustevnyleden.JPG)
