---
layout: post
category: CLANKY
title: 'Jakub Zach: Jak je to s novelou stavebního zákona?'
date: 2020-08-26
author: Jakub Zach
authorId: jakub.zach
image: posts/stavba.jpg
tags: 
- zlinsky-kraj
- krajske-volby
- jakub-zach
- stavebni-rizeni
important: true
---
Vládou prošel návrh novely stavebního zákona.  Co se mění k lepšímu pro normální lidi, kteří chtějí postavit svůj domek ještě za jejich života? Prakticky nic. 

Vytváří zejména nová pracovní místa pro nové úředníky v rámci tzv. Super stavebního úřadu, který by měl řešit zejména liniové stavby. Nicméně ty největší problémy v rámci urychlení řízení zůstávají i nadále. Ale opět tu máme PR ze strany ANO, jak to konečně řeší a podobně. Toto už jsme tu slyšeli několikrát. Naposledy z úst ministryně Karly Šlechtové (ANO) v roce 2017. Tehdy nešetřila superlativy, jak se vše vyřeší, urychlí stavební řízení a stavby vč. dálnic. A jaký byl výsledek? Prodloužení stavebního řízení u rodinných domků až o jeden rok. Po třech letech tu máme stejnou situaci. Vláda tlačí nový stavební zákon i přes odpor odborné veřejnosti. 

Stavební řízení by mělo být přehledné s možností jednoduchého i online zajištění dokladové části a všech potřebných dokumentů pro stavební řízení. Ne jako dneska, kdy na cca 10 hlavních vyjádření potřebujete dalších 15 vyjádření, na které se odkazuje těch 10 předešlých vyjádření, aby i ve finále úředník na stavebním zákoně vyžádal ještě dalších 5 vyjádření.  

Piráti prosazují co nejmenší byrokratickou zátěž. Mělo by být možné získat veškeré vyjádření a povolení na jednom webovém portálu, se kterým by komunikoval i stavební úřad a všechny vyjádření a povolení by byly ukládány tam. 
