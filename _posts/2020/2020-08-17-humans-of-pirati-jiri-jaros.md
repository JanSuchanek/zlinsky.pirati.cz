---
layout: post
category: CLANKY
title: 'Humans of Piráti: Jiří Jaroš: Cestování je nejlepší prevence proti xenofobii a nesnášenlivosti'
date: 2020-08-20
author: Jiří Jaroš
authorId: jiri.jaros
image: posts/humansjaros.jpg  #751x422 pixelu
tags: 
- zlinsky-kraj
- krajske-volby
- jiri-jaros
- humans-of-pirati
important: true
---

Procestoval jsem půlku světa s batůžkem na zádech a uvědomil si, že na světě jsou dobří lidé. Cestování je velmi dobrá prevence proti rasismu, xenofobii, homofobii a jiným formám nesnášenlivosti. Tuto zkušenost mohu každému vřele doporučit.
Sám sebe bych charakterizoval jako pyšného otce tří dětí, Piráta, fotbalistu a IT mana každým coulem. Právě digitalizace mě velmi zaujala na České pirátské straně. Piráty jsem začal výrazněji vnímat v roce 2015, v té době především jejich snahu o legalizaci marihuany. Aktivně jsem se připojil o tři roky později.

Líbí se mi na této straně, že lidé v ní jsou velmi nadšení, cílevědomí a nejsou spojení s korupcí, tunelováním či okrádáním státu. Oceňuji také moderní myšlení, transparentnost a otevřenost. Narodil jsem se ve Zlíně a žiji zde 45 let. Dospěl jsem časem k názoru, že nastal čas vrátit městu, kraji a zemi, co do mě vložila. I z tohoto důvodu jsem se rozhodl angažovat v politice.

Spousta lidí i z mého okolí nadává na politiku a jen málo z nich se snaží něco změnit. Já patřím do té druhé skupiny. Změny v našem Zlínském kraji jsou potřeba, chtěl bych, aby byl kraj především moderní, chytrý a abychom na něj mohli být právem hrdí.

**Jiří Jaroš**
kandidát do zastupitelstva Zlínského kraje

---
