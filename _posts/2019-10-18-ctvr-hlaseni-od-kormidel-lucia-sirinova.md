---
layout: blog
category: CLANKY
title: 'Čtvrteční hlášení od kormidel - Lucia Šiřinová'
date: 2019-10-17
author: Jaromír Horký
authorId: jaromir.horky
image: /assets/img/posts/lucia.png   
tags: 'zlinsky-kraj lucia-sirinova zlin rozhovor'
---

Dnes jsme pro vás vyzpovídali Luciu Šiřinovou ze Zlína. Lucia pořádá spoustu workshopů a je známa díky projektu ReTrace, v Pirátské straně působí zejména v oblasti administrativního odboru..

**Mnozí lidé tě znají hlavně pro tvůj projekt ReTrace, kde navrhuješ a šiješ tašky a další věci z použitých reklamních plachet, co tomuto projektu předcházelo, jaká byla tvoje motivace?**

S objevujícím se trendem bezobalového nakupování jsem od lidí v okolí slýchala, že by si rádi ušili textilní pytlíčky, jako alternativu plastovým sáčkům, že ale neumějí šít na šicím stroji. Před více než rokem jsem tak ve zlínském Family pointu uspořádala kurz šití látkových pytlíčků. Mojí motivací bylo sdílet zkušenosti a také nabídnout bezplatnou alternativu k placeným kurzům pro ty, kteří se chtějí naučit šít na šicím stroji, ve svém okolí ale nemají nikoho, kdo by jim pomohl nebo nemají prostředky na placený kurz. Bylo krásné, že přišlo poměrně dost seniorů, kteří měli i ve svém věku stále chuť se učit. Zároveň jsem pro tvorbu hledala materiál, který už tu je a není ho potřeba nový vyrábět. Šilo se ze zbytků látek a různých vyřazených textilií, mělo to úspěch, a tak jsem hledala další materiály, které by se daly dál využít a nemusely by se stát odpadem. Od manžela jsem v té době dostala použité reklamní plachty z jeho projektů a zkoušela, jak by se daly dál využít. Začaly vznikat první tašky a zanedlouho dvoudenní dílna pro všechny návštěvníky zlínského design marketu. Dílna měla velký ohlas a přišly první zakázky od společností, které své použité reklamní plachty nechtěly jen tak vyhodit a zajímavé spolupráce. Šili jsme na akcích studentů zlínské univerzity Skrz prsty, v galerii G18 apod.. V divadelním obchůdku Městského divadla Zlín budou brzy k zakoupení tašky a psaníčka vyrobená z bannerů ukončených představení. Proběhly i přímo pirátské dílny různě po republice a já mám radost, že ani Pirátům není jedno, co se stane s matriálem, který mohou při různých činnostech vyprodukovat. Jedna taška, vyrobená účastníky mojí dílny, doputovala dokonce až k pražskému primátorovi.

![Lucia Šiřinová](https://zlinsky.pirati.cz/assets/img/posts/lucia3.jpg)

**Zbývá ti čas na osobní zájmy a koníčky? Pokud ano, čemu se nejraději v poslední době věnuješ?**

Po sametové revoluci se otevřela všem našim občanům široká cesta nadšení k vytoužené demokracii. Mohli jsme svobodně prakticky kamkoliv vycestovat a bez obav se vyjadřovat k pražskému jaru, invazi vojsk Varšavské smlouvy, letité okupaci naší země, k trestuhodným počinům komunismu beze strachu. Milovala jsem Václava Havla. Když byl jako bývalý disident a neúnavný kritik komunistického režimu zvolen prezidentem, plakala jsem dojetím a usmívala se nad jeho povytaženými kalhotami při promenádě před nastoupenou hradní stráží. Jeho heslo „Pravda a láska musí zvítězit nad lží a nenávistí“ se stalo mottem i mým. Pak šlo vše tak nějak od desíti k pěti. Amnestie, která ukončila řadu kauz závažné hospodářské kriminality a korupce definitivně završila zbytky důvěry, které jsem do Václava Klause vkládala. Průkopník utahování opasků tímto pro mne definitivně skončil. To, co předvádí Klausův následník na postu prezidenta je další, do nebe volající hanba. Přidáme-li koření v podobě stávajícího pana premiéra, pak je politické dění v dlouhodobém varu a hrnec trpělivosti našeho národa přetéká stále větší měrou.

**Jsi učitelkou v Odrách a k tomu ještě studuješ v Olomouci, stíháš také odpočívat a užívat si malebné valašské krajiny?**

V Odrách vyučuji matematiku, informatiku a etickou výchovu. Pokud je ve škole výborná organizační základna, zdravé, slušné a plně profesně kompetentní vedení, pak i celý učitelský sbor září spokojeností. To se přímo promítá do pracovního nasazení všech ve škole přítomných a dobrá nálada pak panuje stále. Práce je mi báječným koníčkem, pak i únava je minimální. Přiznám se, že i když tělem odpočívám, tak hlava pracuje stále. Vymýšlím, jak co nejlépe aktivizovat své studenty k zájmu o předmět, k pochopení učiva, k lepšímu zapamatování si náročných pojmů a postupů pomocí různých mnemotechnických pomůcek.  Jako téma své diplomové práce jsem si zvolila použití metod kritického myšlení ve výuce etické výchovy a křesťanství, kterou tvořím v návaznosti na loni obhájenou práci bakalářskou. Letitá pedagogická praxe mi v tomto značně napomáhá, jak a čím zvídavé i pasivnější studenty co nejvíce zaujmout a motivovat v oblasti např. světových náboženství, knihy knih, původu a smyslu Desatera, či nebezpečí náboženského extrémismu. Odpočívám sportem, pobytem v přírodě, procházkami s boloňským psíkem, houbařením, četbou, sledováním dokumentárních filmů. S manželem podnikáme moto-vyjížďky za krásami naší vlasti.  Ráda poznávám nová místa, odlišné kultury, vždy dokumentuji a svá poznání prezentuji dále. Hrát si s vnoučaty je odpočinek nejkrásnější. 

![Lucia Šiřinová](https://zlinsky.pirati.cz/assets/img/posts/lucia2.jpeg)

**Zbývá ti čas na osobní zájmy a koníčky? Pokud ano, čemu se nejraději v poslední době věnuješ?**

Část svého času se snažím věnovat vzdělávání, jsme v době, která postupuje rychle kupředu, a k tomu, aby s ní člověk udržel krok, je neustále sebevzdělávání zapotřebí. Rozhodla jsem se znovu vrátit na univerzitu, kde dálkově studuji na Fakultě marketingových komunikací.  Na co se dále snažím udělat si čas během sezóny, je záhon na zahrádce. Naše rodina je zapojená do systému odděleného sběru BRKO (sběr biologicky rozložitelného komunálního odpadu) a letos poprvé jsme využili i odběru kompostu zdarma pro občany zapojené v tomto systému. Libí se mi, co v tomto směru město svým občanům nabízí.

**Ve Zlíně jsi členkou správní rady fondu pro-rodinných aktivit, přiblížíš nám prosím, co taková práce obnáší?**

Tato práce obnáší spolupráci s ostatními členy správní rady, řešení otázek týkající se znění pravidel žádostí pro poskytování dotací, vyhodnocování a schvalování jednotlivých žádostí. S cílem využití prostředků spravedlivě a tak, aby opravdu podporovaly především neziskové volnočasové aktivity dětí.

**Kde vidíš budoucnost Pirátů ve Zlíně, cítíš podporu od občanů?**

Máme tři pirátské zastupitele, kteří pracují na našem společném programu a část práce už začíná být vidět, z čehož mám velkou radost. Dává mi to důvěru v to, že v budoucnu třeba můj nápad budou naši zastupitelé tlačit a prosazovat. Zároveň mě těší, že na našich veřejných schůzích přibývá občanů, kteří na ně přicházejí ať už s konkrétním dotazem nebo ze zvědavosti podívat se, jak Piráti ve Zlíně pracují.  Chtěla bych touto cestou připomenout, že Pirátské schůze jsou veřejné a kdokoliv se jich může zúčastnit. Informace, kdy se konají zveřejňujeme na https://forum.pirati.cz nebo na facebookových stránkách našeho místního sdružení nebo kraje.

**Je něco, co bys ráda vzkázala našim voličům a občanům?**

Občas se setkávám se situací, kdy si občané mezi sebou stěžují na sociálních sítích v různých skupinách, odtud se však informace k odpovědným lidem dostávají mnohem hůře nebo vůbec. Proto pokud je trápí jakákoliv otázka týkající se fungování městské správy, služby občanům, stavu jejich čtvrti apod., ať neváhají přijít s podnětem nebo se obrátit na úředníky.

![Lucia Šiřinová](https://zlinsky.pirati.cz/assets/img/posts/lucia4.jpg)

---
